SanaaAlsaad1-1.wav | مساكم الله بالخير والفرح والسرور.
SanaaAlsaad1-2.wav | في طبع أخلاقي سلوكي مزعج.
SanaaAlsaad1-3.wav | كسيف متعب للناس الي يتعاملون معاه.
SanaaAlsaad1-4.wav | أما صاحب هذي الطبع مستانس منه ويايز له.
SanaaAlsaad1-5.wav | ويتعمد ايسويه من قلة ذرابة وقلة أناقة أخلاق.
SanaaAlsaad1-6.wav | أحداث قصة الواقع تقول وداد وصديقاتها الأربعة.
SanaaAlsaad1-7.wav | ضمتهم عشرة عمر بحكم الجيرة من فريج واحد ودرسوا في نفس المدرسة وتخرجوا من نفس الجامعة.
SanaaAlsaad1-8.wav | ما فرقهم الزمن ولا شقا الدنيا وصاروا يتيمعون كل فترة على الود والمحبة.
SanaaAlsaad1-9.wav | وانا نور وحدة من صديقات العمر.
SanaaAlsaad1-10.wav | صديقتنا وداد انا ماعرف شنمونتها ومن أي طرز من الناس اهي تنتمي له.
SanaaAlsaad1-11.wav | انه في بالي إن مخها معكوس وعقلها مقلوب.
SanaaAlsaad1-12.wav | لأني ما عندي أي تفسير حق تصرفاتها ولا تحليل منطقي حق سلوكياتها.
SanaaAlsaad1-13.wav | صديقتنا وداد عايشة على مبدأ خالف تذكر.
SanaaAlsaad1-14.wav | ما في مرة قررنا نطلع ما طلعت لنا بالعرض.
SanaaAlsaad1-15.wav | ما اتذكر سوينا تخطيط حق أي برنامج ماغيرت إهيه التخطيط.
SanaaAlsaad1-16.wav | إلا تسويلها راس وإلا اخر كلمة تكون لها.
SanaaAlsaad1-17.wav | وان قلنا يمين قالت يسار هل إهية منقوصة؟
SanaaAlsaad1-18.wav | هل اهية تبي تلفت الانتباه؟ أو جهالة تفكير وتصرف؟
SanaaAlsaad1-19.wav | ما عرف وما عندي جواب.
SanaaAlsaad1-20.wav | في مرة من المرات انه كتبت في قروب البنات.
SanaaAlsaad1-21.wav | بنات شرايكم نتيمع على ريوق يوم السبت في مطعم سين من الساعة تسع الي الساعة اثنعش؟
SanaaAlsaad1-22.wav | حياة ومريم ومياسة وافقوا.
SanaaAlsaad1-23.wav | اكتبت حياة قالت ليش انتوا ما تدرون ان انا علي دوام؟
SanaaAlsaad1-24.wav | اكتبت مياسة قالت انه ماقدر يوم الاحد.
SanaaAlsaad1-25.wav | انه عندي موعد مع الدكتور ردت مريم قالت انه ماعندي مانع.
SanaaAlsaad1-26.wav | قمت آنه كتبت قلت عيل نظراً لظروف الأغلبية نرجع على التخطيط الأولي يوم السبت يكون ريوق.
SanaaAlsaad1-27.wav | اكتبت وداد اذا عاجبكم يوم السبت سووا غدا يوم السبت.
SanaaAlsaad1-28.wav | ردت مياسة قالت انه يمعت بيت أمي الغدا يوم السبت.
SanaaAlsaad1-29.wav | اكتبت حياة.
SanaaAlsaad1-30.wav | ترى يوم السبت اليوم الوحيد الي اتغدا فيه مع بوعيالي لكنه اذا انتوا تبون تروحون طلعوا مب مشكلة انا اليايات إن شاء الله باكون معاكم.
SanaaAlsaad1-31.wav | ردت مريم قالت انه ما عندي مانع.
SanaaAlsaad1-32.wav | أحين انه صاحبة الطلعة.
SanaaAlsaad1-33.wav | انه الي مقررة المطعم والوقت.
SanaaAlsaad1-34.wav | إنتي تطلعين لنا بالعرض ليش؟
SanaaAlsaad1-35.wav | إنتي تبين تغيرين تخطيطنا كله ليش؟
SanaaAlsaad1-36.wav | وغيرتيه ومعظم البنات ما يناسبهم.
SanaaAlsaad1-37.wav | قمت آنه كتبت إعلان مهم.
SanaaAlsaad1-38.wav | نرجع إلى الطلعة والتخطيط الأولي يوم السبت ريوق من الساعة تسع لي الساعة اثنعش في مطعم سين.
SanaaAlsaad1-39.wav | الي يقدر حياه الله والي ما يقدر هو في واسع العذر واليايات أكثر.
SanaaAlsaad1-40.wav | من فضلكم أكدوا لي عشان انا أسوي حجز في المطعم.
SanaaAlsaad1-41.wav | أكدوا البنات قالوا كلنا بنروح.
SanaaAlsaad1-42.wav | إلا تقول انا بعد حسبوني معاكم.
SanaaAlsaad1-43.wav | ما قلت لكم خالف تذكر.
SanaaAlsaad1-44.wav | اشوله عيل هالحنة واللفحة والسندارة.
SanaaAlsaad1-45.wav | اشوله عورتي راسنا وعورتي جبدنا وعورتي يدي وآنه أكتب.
SanaaAlsaad1-46.wav | في النهاية لا عندج ظرف ولا اعتذرتي ولا عندج حجة وبتيين معانا ريوق يوم السبت؟
SanaaAlsaad1-47.wav | الحمد لله يه يوم السبت.
SanaaAlsaad1-48.wav | تيمعنا احنا البنات من الساعة تسع لي تسع ونص.
SanaaAlsaad1-49.wav | لكن ست الحسن والجمال وداد ما شرفت.
SanaaAlsaad1-50.wav | لي الساعة عشر ما يات.
SanaaAlsaad1-51.wav | طلبنا الريوق وتركناها.
SanaaAlsaad1-52.wav | ولا اتصلنا فيها.
SanaaAlsaad1-53.wav | كلينا وتنعمنا وضحكنا.
SanaaAlsaad1-54.wav | إلا الساعة احدعشر إلا ربع كاتبه في القروب.
SanaaAlsaad1-55.wav | بنات طلبوا لي ريوق عشان لي ييت ايكون الريوق جاهز اكاني في الطريق.
SanaaAlsaad1-56.wav | إلا تقول مياسة شهالبياخة شهالقلة الذرابة ذي؟
SanaaAlsaad1-57.wav | صج بليدة احين احنه متفقين من الساعة تسع ياريتها بعد متأخرة نص ساعة والا ساعة.
SanaaAlsaad1-58.wav | الساعة احدعشر الا ربع تبي تتريق وقت الغدة؟
SanaaAlsaad1-59.wav | وكملت عليها مريم.
SanaaAlsaad1-60.wav | قالت انتوا مالاحظتوا اهيه عمرها ما قط يات  في الوقت وكله تتأخر من غير عذر وما عندها سالفة ولا تييب حتى حجة.
SanaaAlsaad1-61.wav | وتجبرنا نقعد لي الوقت الي اهيا تبغيه؟
SanaaAlsaad1-62.wav | ردت حياة هي عاد صديقتنا.
SanaaAlsaad1-63.wav | صديقة العمر.
SanaaAlsaad1-64.wav | والي بينا وبينها محبة.
SanaaAlsaad1-65.wav | وعذرها معاها ما تدرون.
SanaaAlsaad1-66.wav | يمكن صادها ظرف في البيت يمكن سيارتها اختربت.
SanaaAlsaad1-67.wav | هذي صديقتنا.
SanaaAlsaad1-68.wav | مالك الا خشمك لو عوي.
SanaaAlsaad1-69.wav | انه بعد عاد دقرتني أزيد.
SanaaAlsaad1-70.wav | قلتلها باقول لچ حياة.
SanaaAlsaad1-71.wav | صديقتنا ومالنا غناة عنها وعلي عينا وراسنا.
SanaaAlsaad1-72.wav | والمثل الي قلتيه ترى غلط.
SanaaAlsaad1-73.wav | مو حزته ولا وكته مالك الا خشمك لو عوي ترى دكاترة التجميل ما قصروا ما في خشم عوي ولا متين.
SanaaAlsaad1-74.wav | لكن إنتي حرة وطبع هذي حياة تيود العصاة من النص يعني لي ما عجبها الوضع ما تتحلطم.
SanaaAlsaad1-75.wav | ولا تتحندى وتلتمس العذر وهي في داخلها مو مقتنعة به.
SanaaAlsaad1-76.wav | قلت انه باقول لكم انتوا حرين انا بادفع فاتورتي وباروح المجمع ساعة الا ربع وبارجع بيتي.
SanaaAlsaad1-77.wav | يا انا قعدة ما قعدت مع وداد واهيا يايتنا آخر نص ساعة.
SanaaAlsaad1-78.wav | على كيفكم انتوا الا تقولي مياسة انا الا باروح معاج نطت حياة قالت انه الا باروح بيتي باروح باتغدا مع بوعيالي.
SanaaAlsaad1-79.wav | الا تقول مريم عيل انا الي ابقة واقعد معاها أحين بتقعدني لي الساعة وحدة والا لي الساعة ثنتين.
SanaaAlsaad1-80.wav | لا انا عيل بارجع بيتي قامت اكتبت لها.
SanaaAlsaad1-81.wav | ودادي ترى احنا خلصنا ريوق ودفعنا الفاتورة واكا احنا بنرجع بيوتنا.
SanaaAlsaad1-82.wav | قالت عليكم بالعافية عيل انا باروح ادنات مطعم وباكل لي كيكة وباشرب لي شاي.
SanaaAlsaad1-83.wav | عدانا العيب وياها العيب.
SanaaAlsaad1-84.wav | ماقدرت تغلطنا لأن إهي غلطانة.
SanaaAlsaad1-85.wav | لكن إحنه تحلطمنا وتحندينا وانتقدنا تصرفها وقلة ذرابتها لكن ما فطناها بطريقة ما.
SanaaAlsaad1-86.wav | أو بجلمة أو بتصرف.
SanaaAlsaad1-87.wav | يبنا الأعذار حق نفسنا عشان ما تيي تقعد معانا وتأخرنا بالساعة والساعتين.
SanaaAlsaad1-88.wav | فليش تيوز عن طبعها؟
SanaaAlsaad1-89.wav | ليش تغيره؟
SanaaAlsaad1-90.wav | إهيا الي غيرتنا وما غيرت طبعها.
SanaaAlsaad1-91.wav | عقب ثلاثة أشهر اكتبت حياة بنات اتفضلوا على ريوق السبت في بيتي.
SanaaAlsaad1-92.wav | اهيا ردت وداد أول وحدة قالت حياة سويه عيل على عشا أحسن من ريوق.
SanaaAlsaad1-93.wav | انزين اهيا صاحبة العزيمة واهيا الي بتروح بنيي كلنا في بيتها انتي شيدخلج تحددين على عشا؟
SanaaAlsaad1-94.wav | ليش تسوين لج راس في بيت مهو بيتج؟
SanaaAlsaad1-95.wav | وتحددين وقت يمكن ما يناسب راعية البيت وتحرجينها وهذي الي صار حياتي انحرجت قالت ان شاء الله.
SanaaAlsaad1-96.wav | بنات يوافقكم قلنالها إي نعم كلنا يوافقنا على عشا.
SanaaAlsaad1-97.wav | قالت عيل تفضلوا من الساعة ثمان لي الساعة احدعش لأن احنا كلنا علينا دوامات والي ما عليه دوام بيروح يوصل عياله.
SanaaAlsaad1-98.wav | يعني الحجي مبطن وافهم يا فهيم لا ودادي ما تبي تفهم لان تبي تصير بليدة.
SanaaAlsaad1-99.wav | وادادي مايهمها ان احنا انتأخر أو مانتأخر ايهمها اهيا وقتها لأن محد يغلطها.
SanaaAlsaad1-100.wav | محد يقول لها إن إنتي وكتج يضايق وكتنا.
SanaaAlsaad1-101.wav | صارت ثمان كلنا انوجدنا الا ست الحسن والجمال وداد.
SanaaAlsaad1-102.wav | لي الساعة تسع ما شرفت.
SanaaAlsaad1-103.wav | انه هني بقيت.
SanaaAlsaad1-104.wav | قمت قلت حق حياة قلت لها قومي حطي عشاج متنا من الهلاج.
SanaaAlsaad1-105.wav | خلاص متنا من اليوع قالت لا عيب مب عدلة وقاصرة لازم ننتظر ودادي اتيي.
SanaaAlsaad1-106.wav | انتي كتبي لها شفيها تأخرت؟
SanaaAlsaad1-107.wav | قمت كتبت لها.
SanaaAlsaad1-108.wav | ودادي يالفاجة وينج متنا من الهلاج ليش تأخرتي كتبت لي انه احين توني طالعة من البيت يبيلي عشرين دقيقة.
SanaaAlsaad1-109.wav | وابط بقة واقعد اتحلطم واتحنده ميتة من القهر منها.
SanaaAlsaad1-110.wav | أوصلت الويه منفخ دمبيري متأكدة انها رقدت.
SanaaAlsaad1-111.wav | وعلى سعتها ومزاج ولا هامها شي قلت لها انا بس ابي اعرف اش أخرج انتي أزيد من ساعة او نص انتي ليلحين ماييتي.
SanaaAlsaad1-112.wav | قالت ها عندي ظرف قلت أي ابي اعرف شنو ظرفج؟
SanaaAlsaad1-113.wav | قالت اشعاد انا تأخرت قلت لا انا ابي اعرف شنو ظرفچ.
SanaaAlsaad1-114.wav | قالت انا صليت المغرب وحسيت عافيتي متكسرة قمت خذيت لي غفوة قلت لها واضح اكو الويه منفخ من كثر الرقاد.
SanaaAlsaad1-115.wav | احنا ما كتبنا من الساعة ثمان لي الساعة احدعش؟
SanaaAlsaad1-116.wav | قالت ويه انا ماجفته صج؟
SanaaAlsaad1-117.wav | قلت أصلا حتى لو شفتيه عسى بتيين تركظين بتيين على راحتج.
SanaaAlsaad1-118.wav | سوت روحها ما تسمعني.
SanaaAlsaad1-119.wav | حطوا العشا وتعشينا وكملنا وحلينا وتفنيلنا وما قصرت حياة.
SanaaAlsaad1-120.wav | الساعة احدعش الا خمس فزيت وقلت مع السلامة وانعم الله عليكم مياسة قالت اخذيني معاج.
SanaaAlsaad1-121.wav | عاد تو الناس نور وتوها السوالف والقصص وتو الليل بادي تعلي قعدي.
SanaaAlsaad1-122.wav | قلت لا حبيبتي اذا انتي عندج توه الليل انا عندي نص الليل باروح وانا أصلا علي باجر دوام.
SanaaAlsaad1-123.wav | طلعنا ثاني يوم كتبت الصبح حق حياة شخبار ست الحسن والجمال؟
SanaaAlsaad1-124.wav | قالت ماطلعت الا الساعة اثنعش نضيت مت من التعب.
SanaaAlsaad1-125.wav | وقمت الصبح متسندرة خذيت لي بندول وانا اكو قاعد اشرب كوفي ثاني واحد ابي بس آقند راسي حق شغلي.
SanaaAlsaad1-126.wav | واهيه من سالفة لي سالفة ومن قصة لي قصة.
SanaaAlsaad1-127.wav | ولا همها الوقت وما قامت الا يوم مريم قالت انه وايد تأخريت سمحوا لي لازم اقوم والا هي ما حاسبة تقوم.
SanaaAlsaad1-128.wav | قمت كتبت لهم قلت طول عمرنا نحشم وداد ولا عمرها حشمتنا.
SanaaAlsaad1-129.wav | طول عمرنا نحترم الوقت وهي ما قط لا احترمت يمعتنا ولا احترمت وقتنا.
SanaaAlsaad1-130.wav | لكن مب اللوم عليها اللوم علينا احنا.
SanaaAlsaad1-131.wav | الي ما يوم قلنالها في ويهها ترى عاد لا تأخرين.
SanaaAlsaad1-132.wav | ما يوم قمنا على الوقت الي صاحبة العزيمة تحدده عشان اهيا تنحرج وتقوم معانا.
SanaaAlsaad1-133.wav | خليناها تحكم وكتنا تجكم قعدتنا وتحكم برنامجنا.
SanaaAlsaad1-134.wav | لكن باقول لج حياة تستاهلين الي على طول تلتمسين لها العذر وتدافعين عنها.
SanaaAlsaad1-135.wav | انا في بعض الأوقات ما قدر استحملها.
SanaaAlsaad1-136.wav | من يقولون لنا مثلا أي وحدة من البنات ترتب طلعة اعتذر مو لأني عندي عذر.
SanaaAlsaad1-137.wav | لأني ماقدر استحمل قلة ذرابة وداد.
SanaaAlsaad1-138.wav | ماقدر استحمل عدم احترامها لنا ولا مبالاة لا بوكتنا ولا بظروفنا.
SanaaAlsaad1-139.wav | على وقتها وما عندها لا عذر ولا عندها حجة ولا عندها سبة بس على راحتها.
SanaaAlsaad1-140.wav | لأني انا متأكدة انه أهما بيحشموني وبيكرموني لأن انا متأكدة انه اهما بيقعدون لين ما اخذ كفايتي وشبعتي من الطلعة.
SanaaAlsaad1-141.wav | ألحين احنا ربع انتلاقة كل فترة.
SanaaAlsaad1-142.wav | إذا طلع لك واحد مالك غناة عنه عنده هالطبع الكسيف.
SanaaAlsaad1-143.wav | التأخير المتعمد المقصود أو يقول لك انا خالف تذكر في كل طلعة وفي كل برنامج.
SanaaAlsaad1-144.wav | هذي شالدبرة معاه؟
SanaaAlsaad1-145.wav | إن طلع لك زوج والا زوجة والا إخت والا بنت عم هذي أي طلعة تحلو معاهم؟
SanaaAlsaad1-146.wav | مادري والله وما عندي جواب الجواب عندكم.
SanaaAlsaad1-147.wav | وألقاكم على خير وفي رعاية الله.