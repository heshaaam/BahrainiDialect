SanaaAlsaad3-1.wav | مساكم الله بالخير والفرح والسرور.
SanaaAlsaad3-2.wav | اليوم انا بتكلم باسم غدير.
SanaaAlsaad3-3.wav | و سمعو قصتي مع امي اسما.
SanaaAlsaad3-4.wav | جوفوها بعيني مو عين الواقع والحقيقه.
SanaaAlsaad3-5.wav | حبوها مثل ما قلبي ايحبها ويعشقها.
SanaaAlsaad3-6.wav | التمسو لها العذر مثل ما انا التمستلها العذر.
SanaaAlsaad3-7.wav | لان امي اسما انسانه طيبه وحليوه وخلوقه بس اهل الزمن ما كانو طيبين معاهه.
SanaaAlsaad3-8.wav | في بداية حياتها امي تربت يتيمه وامها حيه.
SanaaAlsaad3-9.wav | ابوها طلق امها وخذاها غصبن عن عين امهه.
SanaaAlsaad3-10.wav | وتربت في كنف ابوهه وتحت رحمة مرت ابوهه.
SanaaAlsaad3-11.wav | في ذاك الزمن كان في بعض المعتقدات الخاطئه عن شخصية مرت الابو.
SanaaAlsaad3-12.wav | كانت مرت الابو تعتبر انسانه شريره وغير مرغوبه فيها.
SanaaAlsaad3-13.wav | فلما تدخل في بيت الزوجيه تدخل من اساس هاذي الفكره.
SanaaAlsaad3-14.wav | فيبتدي المدوبر والفتنه والعياره والجمبزه و المكر.
SanaaAlsaad3-15.wav | فكره خاطئه ظالمه و انظلمت فيها امي اسما.
SanaaAlsaad3-16.wav | تربت امي اسما في بيت غير مستقر نفسيا.
SanaaAlsaad3-17.wav | و مافي عواطف ولا مشاعر و طفوله صعبه ومره.
SanaaAlsaad3-18.wav | وماضاقت شعور الامومه.
SanaaAlsaad3-19.wav | انا في بالي ان امي ماقدرت تتعدى هاذي الفتره من حياتها.
SanaaAlsaad3-20.wav | أو تتناساها أو تنساها لان اثرت على شخصيتها و اثرت علينا.
SanaaAlsaad3-21.wav | اما بالنسبه حق امها كان ممنوع عليها ان اهيه تتواصل معاها.
SanaaAlsaad3-22.wav | جافت امها ليلة عرسها حالها حال كل المعازيم.
SanaaAlsaad3-23.wav | تزوجت امي و انتقلت الى البيت العود بيت يدي سعيد ابو زوجها.
SanaaAlsaad3-24.wav | اسم مرموق بين العوائل و مكانه بين التجار.
SanaaAlsaad3-25.wav | امي مانتقلت ابروحها.
SanaaAlsaad3-26.wav | خذت معاها توقعاتها اللي اعلى من سقف الظروف و الواقع.
SanaaAlsaad3-27.wav | اكدت حق نفسها ان ابوي بيعوضها عن كل اللي انحرمت منه في بيت ابوها والنواقص اللي عاشتها.
SanaaAlsaad3-28.wav | اكدت ان ابوي سليمان بيراعيها بالاهتمام والحب والتقدير.
SanaaAlsaad3-29.wav | ماشافت الحقيقه الواضحه اللي اهيه انكرتها من شدة احتياجها حق ذي المشاعر.
SanaaAlsaad3-30.wav | ابوي سليمان انسان طيب و زوج مخلص و حب امي.
SanaaAlsaad3-31.wav | قصر على امي ماديا يوم كان ماعندها واهلها ساعدوها.
SanaaAlsaad3-32.wav | و ماقصر عنها ماديا يوم اهوه عنده.
SanaaAlsaad3-33.wav | ابوي انسان سلبي.
SanaaAlsaad3-34.wav | لا يهش لا ينش ماله راي ولا فكر مسلوب الاراده.
SanaaAlsaad3-35.wav | عاش في تجارة ابوه و تبع حق ابوه.
SanaaAlsaad3-36.wav | فكان ضعيف الاراده.
SanaaAlsaad3-37.wav | اللي يبيه يدي ايسويه واللي مايبيه يرفضه.
SanaaAlsaad3-38.wav | قاطه فالخالي من الزين.
SanaaAlsaad3-39.wav | عاش مع يدي اكثر من ما عاش معانا.
SanaaAlsaad3-40.wav | اما امي اسما بحكم اللي جافته في طفولتها صارت شخصيتها قويه لدرجة العند والاصرار حتى على الغلط.
SanaaAlsaad3-41.wav | كانت اتجوف في ظنها انها اهيه تحمي نفسها.
SanaaAlsaad3-42.wav | لحد ايي يظلمني و يتدربا علي ترا انا ما ارضى.
SanaaAlsaad3-43.wav | كانت فاهمه و واعيه و مثقفه لدرجة الدكتاتوريه والتسلط.
SanaaAlsaad3-44.wav | لما تتكلم في اي موضوع او فكره يا توافقني يا انته تعتبر عدوي.
SanaaAlsaad3-45.wav | كانت قاسيه.
SanaaAlsaad3-46.wav | كان عقابها مافيه رحمه حتى لو على ظناها.
SanaaAlsaad3-47.wav | كان لها حظور مميز في الميالس.
SanaaAlsaad3-48.wav | و محبوبه بس في البدايه.
SanaaAlsaad3-49.wav | و بعدين الكل ينفر منها بسبب عدائية الكلام.
SanaaAlsaad3-50.wav | ماكانت تقدر اتيود لا سالفه ولا فكره ولا شور.
SanaaAlsaad3-51.wav | لي علميتها السالفه قلتلها عاد يمه واللي ايسلمج ماتطلع حق احد.
SanaaAlsaad3-52.wav | جني اقولها واللي ايسلمج نشري الخبر.
SanaaAlsaad3-53.wav | هاذي طبعها وياما ناس مثلها.
SanaaAlsaad3-54.wav | ترا هاذي اللي وصفته كله في امي اسما انا ماجوفه.
SanaaAlsaad3-55.wav | ماجوف الا الزين والطيب و العدال و السنع.
SanaaAlsaad3-56.wav | امي وحده مافي مثلها فالدنيا كلها.
SanaaAlsaad3-57.wav | امي اثمن شيء في حياتي و اغلى من روحي و من ابوي و من عيالي و ريلي.
SanaaAlsaad3-58.wav | يعل عمري يفدى عمرها ويعلني ماضوق لها حره.
SanaaAlsaad3-59.wav | هاذي المشاعر مو بس انا بروحي املكها خواتي الثنتين ليلى و ابرار نفسي و اخوي يعقوب اكثر.
SanaaAlsaad3-60.wav | كلنا ممتنين لها.
SanaaAlsaad3-61.wav | ربتنا احسن تربيه على الدين و الحشمه و الستر و الاخلاق و العدال و السنع و الذرابه.
SanaaAlsaad3-62.wav | و الكل يشهد لنا.
SanaaAlsaad3-63.wav | علمتنا شلون نعتمد على وجود رب العالمين وعلى العلم و العلم والعمل.
SanaaAlsaad3-64.wav | ابفضل الله ثم ابفضلها تزوجونا احسن الناس و ما ننكر ان اهيه اساس في تربيتنا.
SanaaAlsaad3-65.wav | دارت الدنيا وتوفى يدي رحمة الله عليه.
SanaaAlsaad3-66.wav | و توازعو الميراث بين عماتي و ابوي.
SanaaAlsaad3-67.wav | قامت امي في هالفتره اقترحت على ابوي.
SanaaAlsaad3-68.wav | ان انته ليش ما تاخذ جزء من الميراث بحكم ان انته مع ابوك من يوم كنت صغير وانته اللي نجحيت هالتجاره انته اللي طوريتها.
SanaaAlsaad3-69.wav | و شاور خواتك و اكيد مابيرفضون.
SanaaAlsaad3-70.wav | ابوي انسان سلبي.
SanaaAlsaad3-71.wav | و قاطه فالخالي و مايهمه شي.
SanaaAlsaad3-72.wav | سمع من ذي الاذن و طلع من الاذن الثانيه.
SanaaAlsaad3-73.wav | كانت امي يكفيها المحاوله ترضيها.
SanaaAlsaad3-74.wav | لان كان هاذي الشور بالنسبه لها يشعرها انها اهيه مجدمه عند ابوي في قلبه و في حياته و في عقله.
SanaaAlsaad3-75.wav | وانه اهوه يهتم في مستقبلنا المادي.
SanaaAlsaad3-76.wav | فكان ذي التصرف لو بسيط اهيه يعنيلها شي.
SanaaAlsaad3-77.wav | بس ابوي للاسف لا حاول ولا شاور ولا حتى اقترح.
SanaaAlsaad3-78.wav | وايد اثر على امي سلبية ابوي في هالتصرف.
SanaaAlsaad3-79.wav | انخذلت منه ازعلت تضايقت و صار السكوت و الصمت و الحقران اهيه لغة الكلام و التفاهم بين امي و ابوي.
SanaaAlsaad3-80.wav | احنا انجوف ونسمع لكنه لا نتدخل ولا ننحاز حق اي احد هاذي ابوي و هاذي امي.
SanaaAlsaad3-81.wav | صج امي اسكتت عن ابوي لكنها ماسكتت عن ابوي جدام الناس.
SanaaAlsaad3-82.wav | صارت اتعبر عن غضبها و خذلانها و زعلها جدام كل الناس.
SanaaAlsaad3-83.wav | صارت تتكلم عن اسرار بيتنا حق عماتي.
SanaaAlsaad3-84.wav | اقلبت الفكره يعني بدال ما توايهين ابوي واتزعلين عليه.
SanaaAlsaad3-85.wav | و اتهاوشين معاه و اتعدلين وضعج اتسكتين واتحقرينه و اتقومين تتحجين عليه جدام الناس.
SanaaAlsaad3-86.wav | اشوله.
SanaaAlsaad3-87.wav | اشبيفيدونج الناس اذا تحجيتي عنه بهالطريقه.
SanaaAlsaad3-88.wav | هل اهمه بيتصرفون عنج.
SanaaAlsaad3-89.wav | ماعرف شكان فكر امي من هاذي التصرف.
SanaaAlsaad3-90.wav | يعني في ميلس من ميالس اهلها و النسوان كلها مجتمعه جافتها وحده من اهلها من زمان من سنين ماجافتها.
SanaaAlsaad3-91.wav | لقبها ابليس وتسلطت على روحها يوم قالتلها.
SanaaAlsaad3-92.wav | اختي اسما شلونج شخبارج بشريني عن ابو عيالج و اييها الجواب ماقصرت عن ابوي.
SanaaAlsaad3-93.wav | شخصيته فعلته تركته سوا جذي قال عن الميراث جذي ماتم ماتم شي ماقالته.
SanaaAlsaad3-94.wav | توهقت المره.
SanaaAlsaad3-95.wav | قالت اشسويت في روحي قامت اقطعت عليها السالفه قالتلها الله يهديه ويصلحه والعوض ان شاء الله في بناتج.
SanaaAlsaad3-96.wav | قالت اصلا بناتي الا عياله مابيطلعون احسن من ابوهم واهمه اللي عاقين.
SanaaAlsaad3-97.wav | عاقين اشوله هالكلمه القاصره اتقولينها عنا.
SanaaAlsaad3-98.wav | واحنا انحبج و ميتين عليج و تحت امرج و ما عصينالج امر.
SanaaAlsaad3-99.wav | اقهرتني ادقرتني في هالحجوه ماقدر ارد عليها ولا اغلطها ولابعدله اصلا.
SanaaAlsaad3-100.wav | اسكتت المره و كل مره اتجوف امي ما اتييب طاري ابوي علشان ما تبتدي السمفونيه من يد و يديد.
SanaaAlsaad3-101.wav | قامو الناس مايقولونلها شلون ابو عيالج لان عارفين اهيه شبتقول.
SanaaAlsaad3-102.wav | انا سكت عنها في ذي الموقف لكن الصراحه ماقدر اسكت عنها في كل موقف في الموقف الثاني ماقدرت.
SanaaAlsaad3-103.wav | كانت اطلبت من شي حق ابوي ايسويه حق اخوي يعقوب.
SanaaAlsaad3-104.wav | قالتله انا ابغيك اتسوي ذي الشي حق ولدي مارضى ابوي.
SanaaAlsaad3-105.wav | وكان ابوي اهوه الغلطان.
SanaaAlsaad3-106.wav | ازعلت امي و استحمقت ويات عندنا و قالت حاجوه.
SanaaAlsaad3-107.wav | قلنالها مالج الا طيبة الخاطر.
SanaaAlsaad3-108.wav | اخذي القصه بزمها و عراها وصبيها عند عمتي.
SanaaAlsaad3-109.wav | و طبعا ماخلت ولا بقت ولا عيبت وتحلطمت وتحندت على ابوي.
SanaaAlsaad3-110.wav | ماقدرت اسكت قلتلها يمه احين احنا ماوعدناج ان احنا بنحل هالسالفه.
SanaaAlsaad3-111.wav | ثاني شي ليش اتعلمين اسرار بيتنا حق عمتي مهما كانت تعتبر غريبه ومو عدله لا في حقج ولا في حق ابوي.
SanaaAlsaad3-112.wav | وردي علي مثل سجين العقفه قالت اصلا انتي مب بنتي انتي الا بنته وانتي الا عاقه و يعل المسا مايمسي عليج.
SanaaAlsaad3-113.wav | اتدعين علي.
SanaaAlsaad3-114.wav | تتمنينلي الموت ماغلطت.
SanaaAlsaad3-115.wav | نبهتج انا مارضيت عليج قبل لا ما ارضى على ابوي تدعين علي بالموت.
SanaaAlsaad3-116.wav | اكتشفت ان امي انسانه مو سعيده.
SanaaAlsaad3-117.wav | لا كانت في بيت ابوها سعيده ولا عند ابوي اهيه كانت سعيده.
SanaaAlsaad3-118.wav | كانت غضبانه على ظروفها اللي اهيه مالها ذنب فيه لكنها حملت ابوي الذنب.
SanaaAlsaad3-119.wav | ارفضت وضعها مع ابوي ولا حاولت ان اهيه تقبل الوضع لانها حاولت اتغير حياتها و مانجحت.
SanaaAlsaad3-120.wav | فتركت الحياه مع ابوي كما هيه.
SanaaAlsaad3-121.wav | اثر على تفكيرها على سلوكياتها على نفسيتها.
SanaaAlsaad3-122.wav | صار صوتها جهوري لما تتكلم معانا او تناقش اي موضوع جنها تصرخ من قمة راسها.
SanaaAlsaad3-123.wav | صار هدفها فالحياه تصبح وتمسي وكل كلامها بس تحلطم وتحندي على ابوي جدام الناس.
SanaaAlsaad3-124.wav | صارت كلمة عاقين علج تتعلج فيها حق كل الناس علشان تقنعهم ان احنا ناس عاقين.
SanaaAlsaad3-125.wav | لكن اهمه ايجوفون تصرفاتنا عكس هالكلمه.
SanaaAlsaad3-126.wav | فنانه فالدعاوي.
SanaaAlsaad3-127.wav | صارت الدعاوي اهيه كلمات الحب لنا.
SanaaAlsaad3-128.wav | طول الوقت يا تدعي يا تتحسب علينا.
SanaaAlsaad3-129.wav | امي صارت انسانه شخصيه ثانيه.
SanaaAlsaad3-130.wav | لكن احبها واموت عليها ويعل عمري يفدى عمرها.
SanaaAlsaad3-131.wav | ماعرف ليش تغيرت طيبتها حق قسوه.
SanaaAlsaad3-132.wav | انسى المواقف اللي اتدور بيني وبينها لكن ما انسى ردود فعلها مثل السم الهاري فالبدن.
SanaaAlsaad3-133.wav | دخلت عليها اصيح زعلانه من ابو ريلي من اللي سواه ريلي فيني.
SanaaAlsaad3-134.wav | و قلتلها يا يمه صار كذا كذا كذا و ابو ريلي سوه كذا كذا.
SanaaAlsaad3-135.wav | اصيح ييت حق امي افضفضلها في خاطري.
SanaaAlsaad3-136.wav | من عندي غير امي يسمعني ابي نظرة العطف.
SanaaAlsaad3-137.wav | ابي كلمة الحب ابي اتطبطب علي وتقولي انتي غلطانه.
SanaaAlsaad3-138.wav | ابي اتقولي ولا يهمج انا بتدخل فالموضوع و بحله.
SanaaAlsaad3-139.wav | ابي اي تصرف كأم.
SanaaAlsaad3-140.wav | عقب ما كملت السالفه كلها.
SanaaAlsaad3-141.wav | الا تقولي حوبتي ويعل ايسوي فيج ريلج جذي واكثر و تستاهلين و يعلج ماتذوقين السعاده.
SanaaAlsaad3-142.wav | انا اذبحتني امي و انا حيه.
SanaaAlsaad3-143.wav | صخيتي تدعين علي بالتعاسه.
SanaaAlsaad3-144.wav | لان انتي تعيسه وماعرفتي تعيشين سعيده على الظروف اللي الله كتبها لج.
SanaaAlsaad3-145.wav | ماعورج قلبج على دموعي و حرقة قلبي اتشمتين فيني.
SanaaAlsaad3-146.wav | اتقولين حوبتي.
SanaaAlsaad3-147.wav | لو عدو ما قالي هالكلمه جدامي.
SanaaAlsaad3-148.wav | مت من القهر اكسرت قلبي و روحي.
SanaaAlsaad3-149.wav | و طلعت محزونه اكثر من ما دخلت.
SanaaAlsaad3-150.wav | صبحت ولا اذكر شي من اللي قالته كله.
SanaaAlsaad3-151.wav | لانها مهمه في حياتي.
SanaaAlsaad3-152.wav | لاني ابغي رضاها.
SanaaAlsaad3-153.wav | لاني محتاجه لها و محتاجه حق حبها.
SanaaAlsaad3-154.wav | لكن امي افقدت البوصله في حياتها.
SanaaAlsaad3-155.wav | افقدت وعيها.
SanaaAlsaad3-156.wav | افقدت رجاحة عقلها.
SanaaAlsaad3-157.wav | خلت شعور الغضب والخذلان ايسيطر على حياتها سيطره تامه.
SanaaAlsaad3-158.wav | ما عارفه اتعيش سعيده ولا قادره تستمتع ابحياتها.
SanaaAlsaad3-159.wav | بس هدفها وحياتها اتسلط الضوء على ابوي واتطلعه قاصر جدام كل الناس.
SanaaAlsaad3-160.wav | انزين انتي طلعتيه قاصر شستفاديتي ولا شي عسا الناس تعاطفو معاج اسمعوج مره و مرتين و قامو يتجنبونج.
SanaaAlsaad3-161.wav | هل انتي حاولتي اتعدلين وضعج أو اتعيشين سعيده على اللي انتي موجوده.
SanaaAlsaad3-162.wav | لا.
SanaaAlsaad3-163.wav | من الخسران.
SanaaAlsaad3-164.wav | لانها ما عارفه اتعيش سعيده.
SanaaAlsaad3-165.wav | و احنا عيالها لان انحرمنا من حنانها.
SanaaAlsaad3-166.wav | و امي قمة الحنان و الحب و الود.
SanaaAlsaad3-167.wav | اي شي تسمع فيه صوت ابوي أو اسم ابوي ايصيدها شوط كهربا نفاظه شي تنقلب فوق حدر.
SanaaAlsaad3-168.wav | بسافر مع عيالي.
SanaaAlsaad3-169.wav | سمعني ابوي قالي حسبيني يا بنتي معاج.
SanaaAlsaad3-170.wav | رحتلها قلتلها يمه ترا ابوي بيسافر معاي تعالي معاي.
SanaaAlsaad3-171.wav | بتستانسين وانتي من زمان ما سافرتي غيري جو.
SanaaAlsaad3-172.wav | و انتي ترتاحين معاي قالت و الله بسابع سماه انا اروح مع ابوج.
SanaaAlsaad3-173.wav | انا اجابل ابوج انا مينونه و انا و انا وما خلت ولا بقت على ابوي بالموشح.
SanaaAlsaad3-174.wav | قلتلها يمه ابوي حليو لا يهش ولا ينش.
SanaaAlsaad3-175.wav | و ماعليج منه جنه مو موجود انتي تعالي استانسي معاي.
SanaaAlsaad3-176.wav | حاولت حاولت يمين يسار امصممه على كيفها ماقدرت.
SanaaAlsaad3-177.wav | سويت كل الحجوزات في وسط بيتها.
SanaaAlsaad3-178.wav | سافرنا ابحفظ الله و رعايته.
SanaaAlsaad3-179.wav | رجعت خالاتي امشيمين الويه علي.
SanaaAlsaad3-180.wav | ما يحاجوني ولا عطوني ويه.
SanaaAlsaad3-181.wav | قمت يوديت وحده من خالاتي.
SanaaAlsaad3-182.wav | قالتلي ماهقوتي اتسوين في امج جذي.
SanaaAlsaad3-183.wav | قلت اشسويت.
SanaaAlsaad3-184.wav | قالت عاقه سفحتي امج.
SanaaAlsaad3-185.wav | اتصلت فيها ثاني يوم من اسفرج اقولها شلون غدير.
SanaaAlsaad3-186.wav | قالت بعد شلونها خذت ابوها ولا حتى قالتلي طيبة خاطر تعالي معاي.
SanaaAlsaad3-187.wav | قلت الله اكبر على المنكر و اليور.
SanaaAlsaad3-188.wav | من قالج يا خالتي قالت اهيه قالت.
SanaaAlsaad3-189.wav | تبليتي علي يا يمه علشان ابوي يه معاي ترا اهوه مو عدو ابوي.
SanaaAlsaad3-190.wav | و ابوي ما ضرج.
SanaaAlsaad3-191.wav | ابوي انتي زعلتي من تصرفاته و خذلج لكنه مو عدو.
SanaaAlsaad3-192.wav | قلتلهم والله اني راشيتها و مارضت.
SanaaAlsaad3-193.wav | هاذي حال امي.
SanaaAlsaad3-194.wav | حياتها كلها تحلطم و تحندي و تعاسه.
SanaaAlsaad3-195.wav | حياتها كلها دعاوي.
SanaaAlsaad3-196.wav | و التمسلها العذر لو مالها العذر لانها جنتي و ناري لاني محتاجه حق بركة وجودها في حياتي.
SanaaAlsaad3-197.wav | ايظيق سدري و ازعل و اقول لي متى يا يمه بتعيشين انتي محرومه من السعاده.
SanaaAlsaad3-198.wav | و حارمتنا من حبج و محرومه من برنا لج.
SanaaAlsaad3-199.wav | اللي ايهون علي ان مو بس انا اللي محصله هالمواقف العسره لا خواتي الثنتين و اخوي.
SanaaAlsaad3-200.wav | من شراسة الهجوم و غلاظة الالفاظ.
SanaaAlsaad3-201.wav | كلهم ورمو.
SanaaAlsaad3-202.wav | و كل واحد له طرز و شكل ثاني.
SanaaAlsaad3-203.wav | اللي يبي ايعرف اشسوت امي فاخواني.
SanaaAlsaad3-204.wav | و اشتممت على اخوي ينتظرني الحلقه الثانيه.
SanaaAlsaad3-205.wav | و القاكم على خير.