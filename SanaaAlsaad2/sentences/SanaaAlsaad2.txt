SanaaAlsaad2_1.wav | مساكم الله بالخير والفرح والسرور.
SanaaAlsaad2_2.wav | اذكركم بالحلقة القبلية وانا خذيت شخصية قدير وقلت سمعوا قصتي مع امي اسمه وجوفوها بعيني مو عين الواقع والحقيقة.
SanaaAlsaad2_3.wav | وحبوها مثل ما نبض قلبي يحبها ويعشقها وذكرت بعض المواقف الي دارت بيني وبينها وكلها تعتبر مواقف عادية وطبيعية.
SanaaAlsaad2_4.wav |  وياما ما يدور بين الأم وبنتها وأصلاً انا ماتذكر ذي المواقف ونسيتها لكني مانسيت ردة فعل امي.
SanaaAlsaad2_5.wav | الي اقوى من ذي المواقف نفسهاالي كلها صراخ من قمة راسها وصوت جهوري تحلطم وتحندي.
SanaaAlsaad2_6.wav | طول اليوم يخلص اليوم وأهيه ما توقف من التكرار تحسب ودعاوي وتسخط كأن احنا اعدائها ما كأن احنا بناتها.
SanaaAlsaad2_7.wav | كلمات جارحه تعور القلب مثل سم الهاري في البدن وكلمة عاقين علج تتعلج ابها جدام الناس.
SanaaAlsaad2_8.wav | التمست لها العذر لو مالها عذر عندي وقلت في خاطري وقلت حق خواتي وأخوي مسكينة امي اسمه.
SanaaAlsaad2_9.wav | قست عليها الضروف وقست قلبها ارفضت واقعها يوم جافته عكس امنياتها وطموحها  وتوقعاتها.
SanaaAlsaad2_10.wav | صارت في حالة هيجان مستمر بركان في قلبها وفي خاطرها يغلي ويشتعل احرقتنا فيه واحنا مالنا ذنب.
SanaaAlsaad2_11.wav | واحرمتنا من امومتها وحنانها واحنا في اشد الحاجه لها ما قصرت امي اسمه فينا.
SanaaAlsaad2_12.wav | وواحد وره الثاني عطته وفقه ونصيبه من البركان المشتعل في وسط قلبها.
SanaaAlsaad2_13.wav | اختي ليلى اختي الوسطية متزوجة وعندها عيال دار بينها وبين امي اسمه حديث عادي.
SanaaAlsaad2_14.wav | عن سالفه وموضوع دار بين اختي ووحده من اهلها قالت لها يمه تره فاطمة تحبني وتداريني و ماتقصر عني وأنا احبها.
SanaaAlsaad2_15.wav | لكن الحجوه الي قالتها مب حلوه فيها تصغير لذاتي فماعجبتني امي قالت لها لا.
SanaaAlsaad2_16.wav | الحجوه كلش عاديه والحجوه هاذي انتي وليش تزعلين وتحطين في خاطرج فقامت امي تعظم في فاطمة.
SanaaAlsaad2_17.wav | وتصغر في اختي اختي ماعجبها فقامت تدافع عن وجهة نظرها اشتطت امي في الحديث.
SanaaAlsaad2_18.wav | ارتفع صوتها وقامت تقول حق اختي كلمات فيها دونية وإحتقار للنفس.
SanaaAlsaad2_19.wav | انتي من انتي الا طرارة انتي الا مجلجحه انتي الا فقيرة واخذوا من ذي الكلمات الي تعور القلب.
SanaaAlsaad2_20.wav | اختي ما رضت تسكت قامت تدافع عن وجهة نظرها كلمه بكلمه حجه بحجه صوت بصوت سالفة بسالفة.
SanaaAlsaad2_21.wav | ما قدرت تسكت امي من كثر الصراخ ما سمعت ليلى شتقول ما سمعت وجهة نظرها دخلت انا في العرض.
SanaaAlsaad2_22.wav | قلت لها يمه ذكري الله و تعوذي من الشيطان انتي بس سمعي اختي ليلى شنو وجهة نظرها و عقب حكمي.
SanaaAlsaad2_23.wav | لا امي اقتنعت ولا اختي رضت تسكت و زاد النقاش قومي امي و عصبي و عطي اختي ليلى راشدي على ويها.
SanaaAlsaad2_24.wav | اشوله سويتيلنا عافور و مديتي يدج على اختي و سطرتيها جدام عيالها.
SanaaAlsaad2_25.wav | على سالفه اصلاً انتي مو طرف فيها على سالفه عاديه لا احترمتي عيالها لا احترمتي سنها.
SanaaAlsaad2_26.wav | لا حشمتينا متنا تصخطنا سكتنا طلعنا و احنا ما ندل وين باب السكه ثاني يوم هدئنا اختي ليلى.
SanaaAlsaad2_27.wav | و قلنالها ذكري الله تره هاذي امنا و نخاف الله فيها و تحملي ما نبي نغضبها المهم لي ما اهدئت ولله الحمد.
SanaaAlsaad2_28.wav | و رجعنا مثل قبل وأحسن اللهم لك الحمد انبرها ولا قاطعناها و كل اغراضها انسويلها.
SanaaAlsaad2_29.wav | و كل طلباتها اوامر عندنا و واجب علينا لكن تبون الصج كنا ندش البيت و احنا في حالة قلق.
SanaaAlsaad2_30.wav | متوجسين خايفين في اي لحظة البركان الي في قلبها يثور و ترد تحرقنا.
SanaaAlsaad2_31.wav | صرنا كأن في حالة امتحان من ندش افري علينا الله نطلع ان احنا مافي هوشه مافي كلام.
SanaaAlsaad2_32.wav | مافي تحلطم معناته احنا نجحنا في الامتحان عنبو ما يسوى علينا هاذي علاقة عيال بأمهم.
SanaaAlsaad2_33.wav | هاذي علاقة غير صحية هاذي اصلاً علاقة مريضة علاقة شوت وكهربه.
SanaaAlsaad2_34.wav | الله يهدي امي ويصلحها ويريح بالها كل ما انفضي الي في قلبنا وأنصفي النية اترد تترسها.
SanaaAlsaad2_35.wav | تترسها من تصرفاتها وأفعالها احنا نخاف الله في امي وامي ما خافت الله فينا لكن نلتمس لها العذر لو ما لها عذر.
SanaaAlsaad2_36.wav | يه دور اخوي اخوي الله يسلمكم تزوج و خذ البنت الي اختارها قلبه و هاذي البنت صعبة التعامل وله بسهله.
SanaaAlsaad2_37.wav | ونسره و ثقيله و يهد جنها دهن عداني جداً صعبة و ما تنقبل.
SanaaAlsaad2_38.wav | اسكنوا في شقة فوق بيت ابوي طبعاً لازم بيورها من حجي امي ومن تصرفاتها مثل ما احنا ورنا.
SanaaAlsaad2_39.wav | احنا بناتها نسكت ونعديها بنت الناس ما تسكت و لا تعديها في مره من المرات ازمرت وشالت شلايلها و راحت بيت ابوها.
SanaaAlsaad2_40.wav | قاموا ابوي و اخوي راحوا و راضوها و حاولوا يراشونها قالت ارضى مقابل حلين.
SanaaAlsaad2_41.wav | مالهم ترى ثالث اختاروا منهم قالها اخوي قولي شفي خاطرج قالت له الحل الأول انا مابي اسكن في بيتكم.
SanaaAlsaad2_42.wav | اجر لي بيت برع اذا امك ساكنة في الأرض انا بسكن في المريخ وإذا امك ساكنة في المريخ انا بسكن في الأرض.
SanaaAlsaad2_43.wav | الحل الثاني طلقني مابغيك اذا ماتقدر اتطلعني مابغيك قالها يا بنت الناس كل حل اصعب من الثاني.
SanaaAlsaad2_44.wav | قالها شلون اطلع و انا الولد الوحيد عند امي و حتى تره انا مادياً ما اقدر اطلع و طلاق ما اقدر اطلقج.
SanaaAlsaad2_45.wav | احبج و ابي اكمل حياتي الزوجية معاج ولا انفلت وصممت الا ذي الحلين مافي ثالثهم.
SanaaAlsaad2_46.wav | حاول راشاها بكل الطرق صبري علي لا جم سنه و بنرد نطلع ما رضت اختار اخوي اصعب حل.
SanaaAlsaad2_47.wav | و طلقها و انكسر قلبه و انهدت الحياة الزوجية قبل لا تبتدي.
SanaaAlsaad2_48.wav | السؤال الصعب الي انا ما املك جوابه اذا اخوي رد قرر مره ثانية يتزوج هل يعيد الكرة ويسكن مع امي.
SanaaAlsaad2_49.wav | ما عندي جواب وصلت امي لدرجة ان اهيه تكون شخصية متذمرة كصفة كطبع.
SanaaAlsaad2_50.wav | مو ان موقف و اتمر فيه وتقوم تتحلطم لا اهيه من تصبح لي تمسي لي تنام.
SanaaAlsaad2_51.wav | على طول اهيه في حالة تحلطم و تحندي صار اي شي احنا نسويه ما يعجبها.
SanaaAlsaad2_52.wav | ما ايوز لها كلشي مرفوض اذا احنا نسويه لو اقدم روحي هدية لها ارفضتها.
SanaaAlsaad2_53.wav | لو اخواني و اختي يسوون روحهم مداس مكرم السامع حق امي ما عجبها ذلتنا مذلة.
SanaaAlsaad2_54.wav | واهيه تكرر و تعيد و تقول لحد اييبلي صيغة عادية يا اتييبون لي صيغة ذهب.
SanaaAlsaad2_55.wav | مثل ما خواتي عيالهم اييبون وإلا تراني كاني قلت ما ابغي منكم اي هدية.
SanaaAlsaad2_56.wav | ما عليه امنا و تستاهل و قليل في حقها يات مناسبة و تحاططنا كلنا و شرينا لها صيغة ذهب بألف دينار.
SanaaAlsaad2_57.wav | غلفناها و قلنا بنروح نعتم عندها و برزنا تلفوناتنا بنصورها حدث جليل نبي رضاها.
SanaaAlsaad2_58.wav | نبي دعائها لنا مو تدعي علينا نبي نجوفها سعيدة نبي نجوفها مبتسمة يكفينا هاذي أصلاً في حد ذاتها ذي سعادة لنا.
SanaaAlsaad2_59.wav | رحنا و خليناها تبطل الهدية و سكرنا تلفوناتنا و لا صورنا و لا شي لا طاب خاطرها و لا طيبت خاطرنا.
SanaaAlsaad2_60.wav | و لا فرحت و لا فرحنا و لا دعت لنا و لا دعت علينا خذت الطقم و حطته في التجوري.
SanaaAlsaad2_61.wav | و لا جفناها البسته  قمت انا و رحت لها عقب مده قلت لها يمه انتي ورا ما تلبسين الطقم الي يبنالج اياه شحلوه ذهب.
SanaaAlsaad2_62.wav | و الحين موضته هاذي انتي كله ثيابج ساده لين لبستيه بيطلع عليج صبه بيبق بقه من حلاته ورا ما تلبسينه.
SanaaAlsaad2_63.wav | قالت اصلاً انا ما احب الذهب قلت الحين اتحنين قرعتي روسنا و اتلفحين.
SanaaAlsaad2_64.wav | في النهاية ما اتحبين الذهب هاذي امي ما ينطاح لها لا في ظلال و لا في شمس و لا في نور و لا في خرمس.
SanaaAlsaad2_65.wav | لو انييب لها الماس بتقول انا ابي لولو ما يعجبني و لو انييب لها فضه بتقول انا يعجبني الرانقول.
SanaaAlsaad2_66.wav | انا تأكدت و ايقنت ان امي اهيه نفسها ما تعرف شتبغي.
SanaaAlsaad2_67.wav | شنو الي يعجبها شنو الي ناقصها شنو الي ما يعجبها شنو الي يسعدها شنو التصرفات الي تقهرها وتدقرها.
SanaaAlsaad2_68.wav | اتمثل المظلومية و تدعي ان اهيه مسكينة و احنا عاقين و اهيه الي ظالمه نفسها بشراسة الفاظها.
SanaaAlsaad2_69.wav | وعدائية كلامها اموت الف مرة لو وحده من الي المحيط حوالينا.
SanaaAlsaad2_70.wav | او من خواتها او من ربعها يقولي امج تحصنا بالله منها امج تتداقل.
SanaaAlsaad2_71.wav | امج احنا نقدر نتحجى معاها امج الا عوبه اهاوشهم و استحمق.
SanaaAlsaad2_77.wav | و اقولهم تحملوا تقولون عن امي هالكلام امي طيبة و امي افعالها زينه بس امي مختبصه.
SanaaAlsaad2_78.wav | و ساعات يخونها الكلام و ما تعرف تعبر لكن امي تحبكم و تودكم الليل كله ما ارقد يعل عمري يفدى عمرها.
SanaaAlsaad2_79.wav | اصيح من القهر لي قالوا هالكلام عن امي و انا ادري اللي قالوه اهوه الصح.
SanaaAlsaad2_80.wav | كله هاذي تعودنا عليه و صار جزء من اسلوب حياتنا ان امي تتحلطم و تتحنده و تدعي و تستحمق.
SanaaAlsaad2_81.wav | لكن الي سوته فينا اختي ابرار الله يسامحها دب الدهر تقدم لها واحد بيخطبها عن طريق وحده من صديقاتها.
SanaaAlsaad2_82.wav | راحت علمت ابوي و قالت له اسأل عنه و عن عيلته وإذا انت موافق خبرني علشان اخبر صديقتي تقولهم.
SanaaAlsaad2_83.wav | لكن بقولك يبه تحمل تعلم امي ولا تعلم خواتي لان ابي دار دره ودار ما دره.
SanaaAlsaad2_84.wav | يمكن ما ايوز لك والرفضه فمافي داعي خواتي وامي يدرون خاصةً ان امي طبعها ما تقدر تيود الحجوه.
SanaaAlsaad2_85.wav | علشان ما نبي نحرج ولد الناس ابوي سمع رايها و سأل و ما جاف ولا سمع عنه الا الزين والطيب.
SanaaAlsaad2_86.wav | و قام حاجه اختي و قالها تره الريال زين وانا موافق و رتبوا اموركم راحت اختي تركض و طايره من الفرح.
SanaaAlsaad2_87.wav | قامت علمت امي بالسالفة كلها وقالت لها تره ابوي موافق اهيه بس يابوا طاري ابوي قالت لها نعم.
SanaaAlsaad2_88.wav | ابوج يدري قبلي قالت لها اي يمه ولي امري واهوه صاحب الكلمه الاولى ثاني شي اهوه ريال.
SanaaAlsaad2_89.wav | اهوه الي بيسأل عن الرياييل انتي ما تدرين ولا انا اعرف اهوه الي يعرف العوائل قالت لها يدري قبلي و شبي علينا شبه.
SanaaAlsaad2_90.wav | قالت و الله في سماه و محمد نبيه وبن عمه علي يا ما قعدت و يا ما يو نسوان بيتي يخطبون.
SanaaAlsaad2_91.wav | يوزي تعوذي من الشيطان قامت تشرح لها اختي ابرار قالت لها يمه احنا ما شكينا خيط بأبره.
SanaaAlsaad2_92.wav | الا بموافقته تره بس ابوي وافق لأنه ولي امري الي تبين بيصير.
SanaaAlsaad2_93.wav | انتي الي بتحددين متى أيون النسوان متى أيون الرياييل المهر الشبكه الحفله انتي الي اتآمرين انتي النوخذة.
SanaaAlsaad2_94.wav | اصلاً احنا ما بنتصرف الا بأمرج و احنا قاعدين ننتظرج ولا انفلت قالت حشى يا ما ادخلوا النسوان يخطبونج.
SanaaAlsaad2_95.wav | دخلت انا في السالفة قلت لها يا يمه تعوذي من الشيطان اصلاً مستحيل احنا انتصرف من غيرج.
SanaaAlsaad2_96.wav | انتي البداية اكاهيه الكره في ملعبج اشتبين الي تبين بنسويه الي اتآمرين قالت الي ابيه ما يدشون نسوان و ما يخطبون اختج.
SanaaAlsaad2_97.wav | ابوج يدري قبلي انزين هاذي ابوها مو واحد من السكه مو ولد الجيران ثاني شي ما تصرفنا.
SanaaAlsaad2_98.wav | ما قلنا شي دش اخوي قان يراشيها يعتذر لها سامحيهم اغلطوا يحببها.
SanaaAlsaad2_99.wav | يا يمه مشي السالفه ابداً لو شيصير يا انا ما قعدت دشت اختي ليلى مره ثانيه.
SanaaAlsaad2_100.wav | قالت لها تعوذي من الشيطان ليش النحاسه ليش العند طيرتي الفرح من عين اختي ابرار شردتي السرور.
SanaaAlsaad2_101.wav | والعرس من بيتنا قبل لا يبتدي ايام قضيناها الله لا يراويها لا عدو ولا صديج.
SanaaAlsaad2_102.wav | و لا كافر و لا مسلم قيل و قال و صياح و ضيقة صدر و مدوبر و حجي و ترجي.
SanaaAlsaad2_103.wav | و ابوي مستريح البال وش عليه سوه دوره و لا عليه بهالعافور الي احنا فيه.
SanaaAlsaad2_104.wav | يالله يالله عقب ما انذلينا ذيج المذله عقب ما ترجيناها.
SanaaAlsaad2_105.wav | عقب ما اعتذرنا عقب ما قلنا توبه ما انعيدها هالنوبه يالله يالله وافقت و صارت الخطبه و الملجه.
SanaaAlsaad2_106.wav | ما فرحنا عقب الي جفناه بس نبي السلامه و تنتهي و الحمد لله ان اختي انملجت وخلصت سالفتها.
SanaaAlsaad2_107.wav | هاذي حالنا مع امي اسمه هاذي اسلوب حياتنا في التعامل مع امي طول حياتنا مافي فرح كامل.
SanaaAlsaad2_108.wav | مافي سرور يدش بيتنا كامل مافي عيد احنا مافي قيل وقال و حجي و تحلطم و تكرار و دعاوي.
SanaaAlsaad2_109.wav | تعلمنا على ذي النمط لكن امي اسمه تعبانه نفسياً وتعبتنا معاها.
SanaaAlsaad2_110.wav | مو سعيده ولا بقادرين احنا نسعد امي اسمه التمسنالها العذر لو مالها عذر.
SanaaAlsaad2_111.wav | يعني شبيضرها بدال ما تدعي علينا لما تستحمق وتنقهر اتقول الله يهديكم و يصلحكم.
SanaaAlsaad2_112.wav | هل جربت لو مره وحده لين دخلنا ويبنالها اي هديه قالت انعم الله عليكم عطاكم الله الخير وان شاء الله تعطوني.
SanaaAlsaad2_113.wav | من خير ياي شبيضرها لين دخلت ودموعي اربع اربع من مصايب الدنيا وقالت اسمالله عليج و على قلبج.
SanaaAlsaad2_114.wav | لا تنزل دموعج و انا حيه و عطتني من حنانها الي اهوه دوا من امراض الزمن و شقى الدنيا.
SanaaAlsaad2_115.wav | شبيضرها لي قالت كل النواقص الي مريت فيها في حياتي وخذلان انا بعوضه فيكم.
SanaaAlsaad2_116.wav | يكفيني انتوا موجودين حوالي يكفيني انتوا قاعدين تحاولون تسعدوني هاذي السعادة بحد ذاتها ماعندي جواب.
SanaaAlsaad2_117.wav | لكن الي متأكده منه ان اهيه امي جنتي وناري احبها ويعل عمري يفدى عمرها و يعلني ما اغضبها يوم واحد.
SanaaAlsaad2_118.wav | يعلني ما اقعد في حزنها و يومي قبل يومها احبها و اموت عليها و اكثر من روحي و من عيالي و اكثر من ابوي.
SanaaAlsaad2_120.wav | هاذي قصتي مع امي اسمه و القاكم على خير و امنتكم الي خلقكم.